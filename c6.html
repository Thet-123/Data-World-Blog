<!DOCTYPE html>
<html>
<head>
	<title>Carrer 6</title>
	<link rel="stylesheet" href="css/style1.css"/>
</head>
<body>
	
	<div class="container">
		<div class="img">
			<img src="img/carrer62.jpg" alt="clogical"/>
		</div>
		<div class="head">
			<p>Studying And Applying</p>
		</div>
		<div>
			<a href="carrer.html">
				Category : Carrer
			</a>
		</div>
		<div class="content">
			<p>ဘယ်နည်းပညာကိုပဲဖြစ်ဖြစ် လေ့လာပြီးပြီဆို လက်တွေ့ပြန်လည် အသုံးချကြည့်ဖို့လိုပါတယ်၊ Apply ပြန်လုပ်တယ်လို့ခေါ်တာပေါ့၊ ဘာကြောင့် ဒီလိုလုပ်ဖို့လိုအပ်လည်း ဆိုတာကို ကျနော် ဒီနေ့ ရေးသွားပါမယ်။<br/><br/>

ကျနော် problem တစ်ခုကို အမြဲကြားဖူးတယ်၊ ဘာလဲဆိုတော့ ကျနော်တို့ကတော့ React လေ့လာနေတယ် အကိုရေ၊ ထင်သလောက်လမ်းမပေါက်လာဘူး၊ ကျွမ်းကျင်လာမှုလည်းမရှိသလိုပဲ၊ အဓိက ဒီ issue ရဲ့ဖြေရှင်းရမယ်ဆို ပထမဆုံး စနစ်ကျကျအရင်လေ့လာမှု လိုအပ်ပါတယ်၊ Trustful ဖြစ်တဲ့ resources ကောင်းကောင်းတွေဆီကနေ လေ့လာမယ်၊ နောက်ထပ် အရေးကြီးဆုံးတစ်ခုက လေ့လာပြီးတာနဲ့ ကိုယ်လေ့လာခဲ့တဲ့အရာတွေကို ပြန်လည်အသုံးချကြည့်ဖို့ ကြိုးစားကြည့်ရပါတယ်။ မှန်ပါတယ်၊ project တွေစမ်းရေးကြည့်ပါ၊ ToDo လောက်နဲ့ မကျေနပ်ပါနဲ့ ဒီထက်ပိုကောင်းတဲ့ idea တွေစဉ်းစားပြီး ရေးကြည့်ပါ၊ ကိုယ်ပုံမှန်တွေးနေကျ ပုံစံဘောင်တွေထက်ကို ကျော်ပြီး စဉ်းစားပြီးရေးကြည့်ပါ။
<br/><br/><br/>
 

ဒီလိုလုပ်မယ်ဆို ဘာတွေထပ်သိလာမလဲဆိုတော့ real world project experience ရလာမယ်၊ ကိုယ် learning လုပ်ခဲ့တဲ့အချိန်မှာ မသိခဲ့တဲ့အရာတွေ အားနည်းခဲ့တဲ့အချက်တွေပေါ်လာလိမ့်မယ်။ နောက်အကောင်းဆုံးတစ်ချက်က ကိုယ်လေ့လာခဲ့တဲ့အရာတွေကို လက်တွေ့အသုံးချလိုက်ရတဲ့အတွက် ကျွမ်းကျင်မှုပိုရှိလာမယ်၊ ကိုယ်လေ့လာခဲ့ရတဲ့အရာပေါ်မှာလည်း confidence ပိုရှိလာမယ်။
<br/><br/><br/>
 

ဆိုတော့ နည်းပညာအသစ်တစ်ခုလေ့လာတဲ့နေရာမှာ ကျနော်လုပ်နေကျ ပုံစံလေးကို ပြန် sharing လုပ်ပေးချင်ပါတယ်။ ကျနော်အသစ်တစ်ခုလေ့လာတော့မယ်ဆို (learning time + practice time) ဆိုပြီး practice လုပ်ဖို့အချိန်ကိုပါတစ်ခါတည်း ထည့်တွက်ထားပါတယ်။ ဘာလို့ timeline ချိန်ရလဲဆိုရင် ကိုယ်ကနောက်ပိုင်း အလုပ်ဝင်လာရပြီဆို company က ကိုယ့်ကို တစ်ခုခုလေ့လာခိုင်းတဲ့အခါ အချိန်အကန့်အသတ်ရှိလာပါပြီ၊ တစ်လလုံးထိုင်လေ့လာနေလို့မရပါဘူး။ ဒါကြောင့် အခုထဲက အလေ့အကျင့်ရှိအောင် လေ့လာတဲ့နေရာမှာလည်း deadline လေးထားပြီး ကြိုတင်ပြင်ဆင်ထားသင့်ပါတယ်။ learning လုပ်ပြီးတာနဲ့ app တစ်ခုသို့နှစ်ခုထွက်အောင် ကြိုးစားပြီးရေးကြည့်ပါတယ်။ ဒါတောင်မှ company ကပေးလာတဲ့ Task ကိုပြီးအောင်လုပ်ဖို့ မလွယ်သေးပါဘူး၊ ထပ်လေ့လာရပါသေးတယ်။
<br/><br/><br/>
 

နောက်တစ်ခုပြောချင်တာက မျောက်သစ်ကိုင်းလွတ်မဖြစ်ဖို့ပါ၊ ကိုယ်ကအခု kotlin လေ့လာနေတယ်ဆိုပါစို့၊ တစ်ပိုင်းတစ်ပြတ်ပဲရှိသေးတယ်။ flutter ကောင်းတယ်ဟေ့ဆိုကြတာနဲ့ flutter ကိုကူးသွားတယ်၊ တော်ကြာ ဟိုဟာကောင်းတယ်ဟေ့ဆို ကူးသွားလိုက် ဒီလိုမျိုးဖြစ်ရင် ဟိုဟာလည်းမရ ဒီဟာလည်း မပိုင်တာမျိုးတွေဖြစ်တတ်ပါတယ်၊ ဒါကြောင့် တစ်ခုခုလေ့လာပြီဆို တစ်စိုက်မတ်မတ်လုပ်ဖို့လိုပါတယ်။ သင်တန်းတွေတစ်ခုပြီးတစ်ခု တတ်စရာလည်း မလိုပါဘူး၊ ဥပမာ Kotlin သင်တန်းတစ်ခုတတ်ထားတယ်၊ သင်တန်းကလည်း resource ကောင်းကောင်းတွေသင်ပေးလိုက်တယ်၊ ဒီနေရာမှာ ကိုယ်က နောက်တစ်ဆင့်တတ်ချင်တယ်ဆို kotlin သင်တန်းနောက်တစ်ခုဆက်တတ်ရမှာမဟုတ်ဘူး၊ ကိုယ့်ကိုကိုယ် challenge ခေါ်ပြီးတော့ ကိုယ်ထူကိုယ်ထဖန်တီးကြည့်ရတော့မှာ။ ဒါမှသာ ကိုယ်လိုချင်တဲ့ နောက်တစ်ဆင့် ကိုရောက်မှာ၊ သင်တန်းတွေသာ ပတ်တတ်နေရင် အဲ့မှာတတ်နေလိုက် :3 ဆုံးတော့မှာမဟုတ်ဘူး။ (သင်တန်းမတတ်ရဘူး ပြောတာမဟုတ်၊ ကိုယ်လိုချင်တဲ့ resources တွေရပီဆို ဖန်တီးတဲ့အဆင့်ကိုတတ်ဖို့ပြောတာ)
<br/><br/><br/>
 

ကျနော် ဒီဆောင်းပါးမှာပေးချင်တဲ့ message က ဘယ်နည်းပညာဖြစ်ဖြစ် အခြေခံကနေ ကျွမ်းကျင်အဆင့်ရောက်ဖို့ဆိုတာ<br/><br/>

လေ့လာဆည်းပူးမှု အားကောင်းဖို့လိုပါတယ်။<br/>
အလေ့အကျင့်ရှိဖို့ လိုပါတယ်။<br/>
ဒီနည်းပညာနဲ့ ပတ်သတ်ပြီး ကောင်းမွန်တဲ့ အတွေ့အကြုံတွေရှိဖို့လိုပါတယ်။ (အလေ့အကျင့်ကောင်းတွေက တစ်ဆင့် ရလာနိုင်ပါတယ်။)<br/>
တစ်စိုက်မတ်မတ် ဇောင့်ချပြီးလုပ်ပါ၊ တိုးတတ်မှုတစ်ကယ်တွေ့လာပါလိမ့်မယ်။<br/>
အဲ့ဒီ နည်းပညာနဲ့ အချိန်အကြာကြီး မကွာသွားဖို့လိုပါတယ်။ မလုပ်တာကြာရင်လည်း ဝေးသွားပါလိမ့်မယ်။</p>
		</div>
	</div>

</body>
</html>