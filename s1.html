<!DOCTYPE html>
<html>
<head>
	<title>Softskill 1</title>
	<link rel="stylesheet" href="css/style1.css"/>
</head>
<body>
	
	<div class="container">
		<div class="img">
			<img src="img/s12.jpg" alt="clogical"/>
		</div>
		<div class="head">
			<p>Prepareing For Interview</p>
		</div>
		<div>
			<a href="softskill.html">
				Category : Softskill
			</a>
		</div>
		<div class="content">
			<p>
ဟိုတစ်လောက programmer တွေအလုပ်စမဝင်ခင်ပြင်ဆင်ထားသင့်တဲ့ technical skill များဆိုတဲ့ article ပြန်တတ်လာတာနဲ့ Interview အတွက်ပြင်ဆင်ဖို့အသေးစိတ်ရေးပေးမယ်ပြောပြီး မေ့နေတာနဲ့ အခုရေးပေးလိုက်ပါတယ်။ အရင် article ကို ဒီမှာသွားဖတ်လို့ရပါတယ်။<br/><br/>


Programmer အနေနဲ့ အလုပ်ဝင်တော့မယ်ဆို technical ပိုင်းအရ ပြင်ဆင်ထားသင့်သောအရာများ<br/>
https://www.aprogrammer.blog/posts/30<br/><br/>

 

ပထမဆုံးနဲ့ အရေးကြီးဆုံးအချက်က ကိုယ့်ရဲ့ Portfolio & Resume
Portfolio အတွက်ကတော့ ကျောင်းအတွက်လုပ်ထားတဲ့ project တွေရှိမယ်၊ သင်တန်းက ဆိုရင်လည်း သင်တန်းမှာလုပ်ထားတဲ့ project တွေရှိမယ်လို့ထင်ပါတယ်။ ကိုယ်လုပ်ထားတဲ့ project တွေကို ထပ်ပြီး မွမ်းမံတာပဲဖြစ်ဖြစ် အသစ်ထပ်ရေးတာပဲဖြစ်ဖြစ် သပ်သပ်ရပ်ရပ်နဲ့ ပြင်ဆင်ထားဖို့လိုပါတယ်။ အဲ့လို လုပ်ထားလိုက်ခြင်းအားဖြင့် ကိုယ့်ရဲ့ progress ကိုအလွယ်တစ်ကူပြနိုင်တယ်။ ကိုယ်ရဲ့ capability ဘယ်လောက်ရှိလဲဆိုတာကိုလဲ သိသွားစေမှာပါ။ နောက်တစ်ခု က resume ပါ၊ resume အတွက်ပြင်ဆင်ရင် တစ်ခါတည်း cover letter ကိုပါထည့်သွင်းစဉ်းစားထားဖို့လိုပါတယ်။ Online မှာ လည်း resume နဲ့ cover letter တွေအတွက် sample တွေအများကြီးရှိတယ်၊ သူများရေးထားတာတွေလည်းရှိတယ်။ Reference လိုက်ယူလို့ရပါတယ်။ စောနက ပြောထားတဲ့ portfolio တွေကိုလည်း ကိုယ့်ရဲ့ resume ထဲမှာ writing quality ကောင်းကောင်းလေးနဲ့ ဖော်ပြပေးဖို့လိုအပ်ပါတယ်။<br/><br/>

 

Skills<br/><br/>
ကိုယ်ဖြေရမယ့် Interview က test တွေပါတာလည်းဖြစ်နိုင်သလို မပါတာလည်းဖြစ်နိုင်ပါတယ်။ မည်သို့ပင်ဆိုစေကာမူ ကိုယ်လျှောက်မယ့် position နဲ့သက်ဆိုင်တဲ့ skill တွေပြည့်ဝနေဖို့လိုပါတယ်။ ကိုယ်က အခုမှအလုပ်စလုပ်မယ့်သူပဲဖြစ်ဖြစ်၊ experience ရှိပြီးသားလူပဲဖြစ်ဖြစ် လိုအပ်မယ်ထင်တဲ့ အပိုင်းတွေ ကောင်းကောင်းပြန်နွေးထားတာကောင်းပါတယ်။ မေးသော်ရှိ မမေးသော်ရှိ ကိုယ့်ဘက်က ready ဖြစ်နေဖို့အရေးကြီးပါတယ်။ ဒါမှသာ ကိုယ်က ဒီ position နဲ့သင့်တော်တယ်ဆိုတာ သက်သေပြနိုင်မှာပါ။
<br/><br/>
 

Manners<br/><br/>
အနေအထိုင်နဲ့ စကားအပြောအဆိုတတ်ဖို့လည်း အထူးလိုအပ်ပါတယ်။ ဘယ်လောက်တော်နေနေ အချိုးမပြေတာတစ်ကွက်တည်းနဲ့ အလုပ်မခန့်ဖို့ကောင်းကောင်းလုံလောက်ပါတယ်၊ ဆိုတော့ သင့်တော်တဲ့ အနေအထိုင်နဲ့ စကားအပြောအဆိုတတ်ဖို့ လိုပါတယ်။ over confidence ဖြစ်နေဖို့လည်းမလိုအပ်သလို over nervous ဖြစ်နေလို့လည်းမရပါဘူး။ ကိုယ့်ရဲ့ အနေအထိုင်အပြုအမူတွေကနေတစ်ဆင့် စာရိတ္တပိုင်းဆိုင်ရာကို ကောက်ချက်ချနိုင်ပါတယ်။
<br/><br/>
 

Company အကြောင်း<br/><br/>
Interview မသွားခင် ကိုယ်လျှောက်မယ့် company ရဲ့အကြောင်းကို သိထားဖို့လိုအပ်ပါတယ်။ company ကနေ ငါတို့ company အကြောင်းဘယ်လောက်သိလဲမေးလာရင် အ မသွားဖို့ပါ၊ ပြီးတော့ သူ့တို့ company အကြောင်းစိတ်ဝင်တစ်စားလေ့လာထားတဲ့သူဆို သူတို့ကလည်း သဘောကျပါတယ်။ နောက်တစ်ခုက သူတို့အတွက်တင် မဟုတ်ဘဲ ကိုယ့်အတွက်လည်း အကျိုးမယုတ်ပါဘူး။
<br/><br/>
 

List လုပ်ထားပါ<br/><br/>
Interview section မှာသူတို့မေးတဲ့အလှည့်ပြီးရင် ကိုယ့်အတွက်မေးစရာအလှည့်ရောက်လာပါလိမ့်မယ်။ အဲ့အချိန်မှာ မေးစရာရှိတာတွေအတွက် ကြိုတင်ပြီး list လုပ်ထားပါ။ မေးသင့်သည်မမေးသင့်သည်ကိုလည်း စဉ်းစားလို့ရသလို ကိုယ်ဘာတွေသိချင်လည်း ဆိုတာကိုပါ စဉ်းစားဖို့အချိန်လုံလုံလောက်လောက်ရပါတယ်။
<br/><br/>
 

စဉ်းစားပါ<br/><br/>
ဒါကတော့ Interview ပြီးလို့ offer ရတဲ့အချိန်မှာစဉ်းစားရမယ့်အရာပေါ့။ Interview မှာကိုယ်ရလာတဲ့ အချက်အလက်တွေအပေါ်အခြေခံပြီးစဉ်းစားပေါ့။ ဘာတွေစဉ်းစားသင့်လဲဆိုတော့
<br/><br/>
 

ကိုယ်လုပ်ရမယ့် company ရဲ့ အနေအထား ၊ ကြီးလားသေးလား။
Offshore လား product base လား service ပေးတဲ့ company လား။
Investment နဲ့ လား၊ တစ်ဦးပိုင်လား ၊ အများပိုင်လား ( ရေရှည်အတွက် အဆင်ပြေမပြေ ဒါကို ကြည့်ထားဖို့လိုပါတယ်။)
Company မှာ ဘာ tools & technologies တွေသုံးလဲ။
စာချုပ်စာတန်း တွေရှိလား (bond ထိုးရတာရှိမရှိ)။
Performance review လုပ်လား၊ တစ်နှစ်ဘယ်နှစ်ကြိမ်ရှိလဲ။
အချိန်အပိုထွက်နိုင်လား ၊ ထွက်လို့ ရှိရင် self learning လုပ်လို့အဆင်ပြေနိုင်တဲ့ နေရာလား။
စသည်ဖြင့် ကိုယ်လိုတဲ့ အဘက်ဘက်က စဉ်းစားထားဖို့လိုပါတယ်။
<br/><br/>
 

ကိုယ်လုပ်ရမယ့် company က သေးတယ်ဆိုရင်<br/><br/>


တစ်နှစ်တန်သည် နှစ်နှစ်တန်သည် လုပ်ဖို့အတွက်အဆင်ပြေနိုင်မလား (ရေရှည် အလုပ်လုပ်ဖို့ အတွက် background funding ကခိုင်ခိုင်မာမာရှိရဲ့ လား)
Team size ကသေးတဲ့ အတွက် ကိုယ့်ကို mentoring လုပ်မယ့် လူတို့ ၊ sharing လုပ်ပေးနိုင်မယ့် လူတို့ရှိရဲ့လား
Company ကသေးတဲ့အတွက် ကိုယ်နောက်ဆက်လျှောက်မယ့် career မှာတစ်ကယ်အထောက်အကူပြုနိုင်ရဲ့လား။
စသည်ဖြင့် small & medium size company ဆို ဒါတွေစဉ်းစားထားဖို့လိုပါတယ်။
<br/><br/>
 

ကိုယ်လုပ်ရမယ့် company က ကြီး တယ်ဆိုရင်<br/><br/>


ရေရှည် လုပ်မယ်ဆို လုပ်သင့်တဲ့ နေရာတစ်ခုလား (ကိုယ့်ရဲ့ skill တွေက ဒီနေရာမှာဆို တိုးတက်မှုရှိနိုင်လား)
Limitation တွေ restrictions တွေများလွန်းလား။
အလုပ်လုပ်ရတဲ့ နေရာမှာ မလိုအပ်တဲ့ အဆင့်တွေများလွန်းလား။
စသည်ဖြင့် စဉ်းစားဖို့လိုပါတယ်။<br/><br/>

ဒါလောက်ဆိုရင်တော့ဖြင့်စုံလောက်ပြီလို့ထင်ပါတယ်။</p>
		</div>
	</div>

</body>
</html>