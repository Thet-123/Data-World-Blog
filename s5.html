<!DOCTYPE html>
<html>
<head>
	<title>Softskill 5</title>
	<link rel="stylesheet" href="css/style1.css"/>
</head>
<body>
	
	<div class="container">
		<div class="img">
			<img src="img/s52.jpg" alt="clogical"/>
		</div>
		<div class="head">
			<p>Programmer and Anger</p>
		</div>
		<div>
			<a href="softskill.html">
				Category : Softskill
			</a>
		</div>
		<div class="content">
			<p>

ဒေါသဆိုတဲ့ အရာကိုတော့ ကျနော်တို့ programmer တွေမှ မဟုတ်ဘူး၊ ကျန်တဲ့ လူတွေအကုန်လုံး လဲ နေ့တိုင်းလိုလို ကြုံတွေ့နေရတဲ့ အရာတစ်ခုဖြစ်ပါတယ်။ ဒီနေ့မှာတော့ ဒေါသဆိုတဲ့ အရာက ကျနော်တို့ programmer တွေအပေါ် ဘယ်လိုသက်ရောက်မှု ရှိပြီး ဘယ်လိုထိန်းချုပ်နိုင်မလဲ ဆိုတာလေးတွေကို ရေးပေးသွားပါမယ်။<br/><br/>

ဒေါသဆိုတာကတော့ ကောင်းတဲ့ အရာတစ်ခုတော့ မဟုတ်မှန်းအားလုံးသိကြပါတယ်။ အဲ့ဒီ မကောင်းတဲ့ အရာတစ်ခုက ကျနော်တို့ကိုဖုံးလွှမ်းမသွားခင်မှာ ဘယ်လို ဖျောက်ဖျက်ရမလဲဆိုတဲ့ နည်းလမ်းကိုသိထားရမှာဖြစ်ပါတယ်။ programmer လုပ်တော့ မယ်ဆို programming ကောင်းရုံနဲ့ မရပါဘူး။ တစ်ကယ့် reality မှာတော့ တစ်ချို့ soft skills တွေက programming skill ထက် အဆပေါင်းများစွာ အရေးကြီးပြီး လိုအပ်ပါတယ်။ လူတိုင်းကို programming skill သင်ပေးလို့ရတယ်၊ ဒါပေမဲ့ သူတို့ရဲ့ emotion control လုပ်ပေးနိုင်မှုကို train ပေးဖို့ဆိုတာတော့ လွယ်တဲ့အလုပ်တစ်ခုမဟုတ်ပါဘူး။<br/><br/>

Programmer တွေအားလုံးတော့ ဒေါသကြီးတာတော့မဟုတ်ပေမဲ့ ကြီးတတ်တဲ့သူတွေဆိုရင်တော့ ကိုယ့်ရဲ့ career success ကိုအများကြီးသက်ရောက်မှုရှိနေနိုင်ပါတယ်။ ဒီ article ရဲ့ goal ကတော့ အဲ့ anger ကြောင့် ဘာတွေထိခိုက်နိုင်မလဲနဲ့ ထွက်လာတဲ့ anger ကို ဘယ်လို control လုပ်မလဲဆိုတာ sharing လုပ်ပေးသွားတာပဲဖြစ်ပါတယ်။<br/><br/>

ဘယ်လို ထိခိုက်နိုင်လဲဆိုတော့<br/><br/>

ဥပမာ scenario တစ်ခုနဲ့ ပြောကြည့်ရအောင်။<br/><br/>

မောင်မောင် ဆိုတဲ့ကောင်လေး တစ်ယောက်ရှိတယ်။ သူက well known company တစ်ခုမှာ programmer လုပ်နေတယ်။ သူ့ရည်မှန်းချက် က အနာဂတ်မှာ professional software engineer တစ်ယောက်ဖြစ်လာဖို့ ။ ဒါပေမဲ့ ပြသနာတစ်ခုက ဒေါသထွက်လွယ်တတ်တယ်။ program တစ်ခုရေးနေရင်းနဲ့ bug ဖြစ်တာနဲ့ ဒေါသအရမ်းထွက်ပြီး ပတ်ဝန်းကျင်ကို အနှောင့်အယှက်ဖြစ်စေတဲ့ အမူအရာတွေ (screaming , hitting desk) etc. သူ့ရဲ့ co-worker တစ်ယောက်ဖြစ်တဲ့ အောင်အောင် ကတော့ သတိထားမိပြီးတော့ သူ့ကိုပြန်ပြောပြတယ်။ ဒီလိုဖြစ်နေတာကလည်း အဆင်မပြေဘူးဆိုတာ ပါ mention လုပ်လိုက်တယ်။ မောင်မောင်ကတော့ သူဒီလိုဖြစ်နေတာ ကို problem တစ်ခုအနေနဲ့လဲမတွေးမိခဲ့ဘူး၊သူ့ရဲ့ လုပ်ဖော်ကိုင်ဖက်တွေကိုလည်း ထိခိုက်စေနိုင်တာမသိခဲ့တဲ့အတွက် သူ့ကိုယ်သူ ပြန်ဆန်းစစ်ဖို့ကို ဆုံးဖြတ်လိုက်ပါတယ်။<br/><br/>

ပထမဆုံးသူ့ အပေါ်ထိခိုက်လာတာက ကျန်းမာရေးပါ။ သူ့ရဲ့ anger ကြောင့် stress level ကတတ်မှန်းမသိ တော်တော်လေးတတ်လာတယ်။ စိတ်ဆတ်တတ်ပြီး ဒေါသထွက်လွယ်တဲ့ အတွက်ကြောင့်လည်း body ထဲမှာ ရှိတဲ့ cortisol level မြင့်လာတယ်။ အကျိုးဆက်တွေအနေနဲ့ သွေးတိုးလာတယ်၊ heart attack ဖြစ်ဖို့ ရာခိုင်နှုန်းများလာတယ်။ anxiety & depression တွေမကြာခဏ ဝင်လာတယ်။ စိတ်ပိုင်းဆိုင်ရာမှာလဲ ထိခိုက်မှုတွေရှိလာပါတယ်။ ဘာမဟုတ်တဲ့ အရာသေးသေးလေးတွေက အစ စိတ်တိုတတ်လာတယ်။ ဒါက သူ့ဒေါသ ကို သူ. အစာကျွေးသလိုဖြစ်နေတယ်။ ပြသနာရဲ့ ရင်းမြစ်ကို မရှာနိုင်တော့ ဘဲ တစ်ခြားအရာတွေအပေါ်မှာ mad ဖြစ်လာတဲ့အတွက်ကြောင့် problem ကို မရှင်းနိုင်တော့ပါဘူး။<br/><br/>

သူု့ရဲ့ co-workers တွေကလဲ သူဒီလိုဖြစ်နေတာမြင်ရတဲ့အတွက် စိတ်လက် မသက်မသာဖြစ်လာကြပါတယ်။ အပေါင်းအသင်းလုပ်ဖို့ ကိုလည်း လက်တွန့်လာကြတယ်။ Manager ကတော့ သူ့ရဲ့ စာချုပ်သက်တန်းတိုးဖို့ကိုတောင် မဝ့ဲမရဲဖြစ်နေပြီ။ သူအိမ်ပြန်တဲ့အခါမှာလည်း သူ့မိသားစုဝင်တွေကို ဖြစ်နေတဲ့ problem တွေအကြောင်း ပြန်ပြောပြီး complains တွေတတ်ပြတယ်။ အကျိုးဆက်အနေနဲ့ သူ့အိမ်က မိသားစုဝင်တွေကိုပါ သူ့ရဲ့ negative energy နဲ့ anger ကိုမျှဝေပေးသလိုဖြစ်နေပါတယ်။ညဘက် ဘော်ဒါတွေနဲ့ဆုံတယ်၊ အဲ့ဒီအကြောင်းကိုထပ်ပြောတယ်၊ ကြာလာတော့ အပေါင်းအသင်းတွေကလဲ ငြီးငွေ့လာပါတယ်။ နောက်ဆုံး သူ့အလုပ်အကြောင်းကို မကြားချင်တော့ လောက်တဲ့ အထိပါပဲ။<br/><br/>

ဘယ်လိုဖြေရှင်းမလဲ။<br/><br/>

ဒါနဲ့ မောင်မောင် က သူ့မှာ ဒီလို problem တွေ ရှိနေပြီဆိုတာသိလိုက်ရတဲ့ အချိန်ကစပြီး ဘယ်လိုကျော်လွှားရမလဲဆိုတဲ့ အဖြေကိုကြိုးစားကြည့်ပါတယ်။<br/><br/>

သူပထမဆုံးလုပ်ဖို့လိုအပ်တာကတော့ သူ့ရဲ့ စိတ်အခြေအနေကို ပြောင်းလဲဖို့ပါပဲ။ စိတ်ဆိုတာ က positive လည်းဖြစ်လို့ရတယ်၊negative လည်းဖြစ်လို့ရပါတယ်။ ဒါပေမဲ့တစ်ချိန်မှာ တစ်ခုကိုပဲခံစားလို့ရပါတယ်။ သူအခုစိတ်တိုနေမယ်ဆို မပျော်နိုင်တော့ဘူး၊ negative minded ဖြစ်နေပါမယ်။ ဒီအရာတွေကို ဖြတ်ကျော်နိုင်မယ့် နည်းလမ်းကောင်းလေးတွေလည်းရှိပါတယ်။ meditation စလုပ်ကြည့်တာတို့ ၊ အားလပ်ချိန်တွေမှာ ကိုယ်စိတ်ပါတဲ့ outdoor activity တစ်ခုခု လိုက်စားကြည့်တာတို့လုပ်လို့ရပါတယ်။ ကိုယ့်ရဲ့ အလုပ်ခွင်မှာလည်း စိတ်တိုစရာအကြောင်းတစ်ခုခုရှိလာပြီဆို အာရုံခဏလွှဲလိုက်ပြီး social media သုံးတာတို့၊ browsing လုပ်တာတို့၊ ကိုယ်စိတ်ဝင်စားတဲ့ youtube channel တို့ funny clips ကြည့်တာတို့ လုပ်ပြီး anger ကို လျော့ချပြစ်လို့ရပါတယ်။ အဲ့ဒါတွေတစ်ခုမှလုပ်လို့မရဘူးဆိုလည်း စိတ်တိုလာပြီဆို take a few deep breaths လုပ်ပါ။ Breathing လုပ်တာက စိတ်ကိုတည်ငြိမ်စေပြီး ပေါ့ပါးစေပါတယ်။ calm down ဖြစ်အောင်ကြိုးစားပါ။ ပြီးတော့ ဖြစ်လာရတဲ့ အကြောင်းအရင်းကိုလက်ခံပါ။ ဒါက bug တစ်ခု၊ ဟုတ်တယ် လက်ခံရမယ်။ အရင်က bugs တွေမရေတွက်နိုင်အောင် လည်းရှင်းခဲ့ဖူးပြီးပြီ။ ဆိုလိုချင်တာက ဘာ problem ပဲဖြစ်ဖြစ် လက်ခံနိုင်စွမ်းရှိအောင်ကြိုးစားပါ၊ ဒါကဖြစ်တယ် ၊ အချိန်တန်တော့ ပျက်သွားတယ်။ ငါဒါကိုပြန်ပြင်ရမယ်။<br/><br/>

ဒါနဲ့ပဲ မောင်မောင် က တတ်နေတဲ့ bug ကို revisit လုပ်တယ်၊ ဘယ်ဖိုင် ဘယ်လိုင်းက error တတ်နေတယ်ဆိုတာတွေ့သွားတယ်။ သူ debugging ဆက်လုပ်တယ်၊ နောက်ဆုံးတော့ conditional statement တစ်ခုထည့်လိုက်တာနဲ့ အဆင်ပြေသွားတယ်။ commit လုပ်တယ်၊ push လုပ်ပြီး ပျော်ပျော်ရွှင်ရွှင်နဲ့ အိမ်ပြန်သွားတယ်။<br/><br/>

နိဂုံးချုပ်အနေနဲ့ မောင်မောင် ဟာ သူ့ရဲ့ စိတ်ကို negative to positive ကိုပြောင်းလဲပြီး သူ့ဒေါသတွေကို ထိန်းချုပ်နိုင်သွားတယ်။ နောက်ပြီးတော့ ဖြစ်လာတဲ့ ပြဿနာတွေအပေါ်မှာလည်း လက်ခံနိုင်စွမ်းရှိလာခဲ့ပါတယ်။ စိတ်ကိုတည်ငြိမ်စွာထားပြီး ပြဿနာ ကိုလက်ခံဖြေရှင်းနိုင်လိုက်ပါတယ်။ အဲ့ဒီအရာက ဖြေရှင်းဖို့ မိနစ်အနည်းငယ်ပဲကြာပါတယ်၊ ဒေါသထွက်နေပြီ ဆိုရင်တော့ဖြင့် မဖြေရှင်းနိုင်တဲ့ အပြင် ကိုယ့်ရဲ့ အချိန်တွေအများကြီး တန်ဖိုးမဲ့စွာကုန်ခန်းစေပါတယ်။<br/><br/>

ဒေါသထွက်တဲ့ အကျင့်ကို ဖျောက်ပြီးနောက်ပိုင်း မောင်မောင် ဟာ productive ဖြစ်တဲ့ programmer
တစ်ယောက်ဖြစ်လာပါတယ်။ bugs တွေကိုလည်း အချိန်တိုအတွင်းမှာဖြေရှင်းနိုင်လာခဲ့ပါတယ်။ အချိန်ပြည့် ဒေါသထွက်မနေတော့တဲ့အတွက် သူ့မိသားစု၊ သူငယ်ချင်းနဲ့ လုပ်ဖော်ကိုင်ဖက်တွေနဲ့လည်း ပြန်လည်သင့်မြတ်ပြီး ပိုမိုအဆင်ပြေလာခဲ့ပါတယ်။<br/><br/>

Ps. ကျနော်ကိုယ်တိုင်လည်း ဒေါသထွက်လွယ်တဲ့ လူမျိုးထဲမှာပါပါတယ်။ တစ်ချက်တစ်ချက်မထိန်းလိုက်နိုင်တဲ့အခိုက်အတန့်တွေလည်းရှိပါတယ်။ ဒါပေမဲ့ အတတ်နိုင်ဆုံး တည်ငြိမ်အောင်ထားပြီးတော့ ဖြေရှင်းဖို့အမြဲတမ်းကြိုးစားပါတယ်။ အားလုံးလည်း ကြိုးစားနိုင်ကြပါစေလို့ ဆုတောင်းပေးလိုက်ပါတယ်ဗျာ။ programmer မဟုတ်တဲ့ တစ်ခြားလူတွေအတွက်လည်းအကျိုးရှိမယ်လို့ထင်ပါတယ်။</p>
		</div>
	</div>

</body>
</html>